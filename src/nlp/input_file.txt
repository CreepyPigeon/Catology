
Plictisul ne dezvaluie o eternitate care nu este depasirea timpului, ci ruina lui ; el este infinitul sufletelor ce au
putrezit din lipsa de superstitii : un absolut plat, in care nimic nu mai impiedica lucrurile sa se invirteasca intruna,
in cautarea propriei lor caderi. Viata se creeaza in delir si se desface in plictis.

Cel care sufera de un rau anume nu are dreptul sa se planga : el are o ocupatie. Marii suferinzi nu se plictisesc
niciodata : boala ii umple, tot. Astfel cum remuscarea ii hraneste pe marii vinovati . Caci orice suferinta intensa
suscita un simulacru de plenitudine si propune constiintei o realitate teribila, pe care nu o poate eluda ;
in timp ce suferinta fara motiv in aceasta nefericire temporala care este plictisul nu opune constiintei nimic
care sa o sileasca la un demers rodnic.